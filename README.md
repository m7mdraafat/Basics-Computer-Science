# Basics-Computer-Science


ุงูุณูุงู ุนููููุ

ุงูุจูุณุช ุฏุง ููุฌู ูููุงุณ ุงููู ูุณู ุฏุงุฎูุฉ ุญุงุณุจุงุช ุฌุฏูุฏ. ุจุงููู ุนูููู ูุชุฎููุด ุญุฏ ูุถุญู ุนูููู ููููููู ุฐุงูุฑูุง ุชุฑุงู ูู 6 ุดููุฑ ููุชุดุชุบูุ ูููุด ุงูููุงู ุฏุง. ุทุจ ุชุนูู ุงููุ

ูุชุจุฏุฃ ุชุชุนูู ุงูุฃุณุงุณูุงุช ูุฏุง ุนุดุงู ุชุจูู ุนููู ุจุนุฏ ูุฏุง ุฃู ุชุฑุงู ุญุงุจุจ ุชูุดู ููู. ูู ุงูุจูุณุช ุฏุง ูุณูุจูู ูู ุงูู **roadmap** ุงููู ูููู ุชูุดู ุนูููุง. 

-- ุจุณ ูุจู ุฃู ุญุงุฌุฉ ุนุงูุฒู ุชุจุต ุนูู ุฃูู 5 ููุฏูููุงุช ูู ุงูุจูุงู ููุณุช ุฏู ูุงุฏุนููู ูุชููุฑูู ุงูุทุฑูู: 
[ุจูุงู ููุณุช - ุงูุจุฏุงูุฉ](https://www.youtube.com/playlist?list=PLPt2dINI2MIYY3yqu4YDu2se2GCpcKBfB)

## 1. ูุชุจุฏุฃ ุชุนุฑู ูุนูู ุฅูู ููุจููุชุฑ ุฃุตูุงู ูุงุฒุงู ุจูุดุชุบู
   - ุฏู ุณูุณูุฉ ูุง ูุจู ุงูุจุฑูุฌุฉ ุจุดูููุฏุณ ุฃุณุงูุฉ ุงูุฒูุฑู: [ุฑุงุจุท ุงูุจูุงู ููุณุช](https://www.youtube.com/playlist?list=PLDoPjvoNmBAx8xKvAXpb6f0Urj98Xo7zg)
   - ุจูุงู ููุณุช ุจุดูููุฏุณ ูุญูุฏ ุฃุจููุฏููุฏ: [ุฑุงุจุท ุงูุจูุงู ููุณุช](https://www.youtube.com/playlist?list=PL3X--QIIK-OHgMV2yBz3GLfM5d_5BxOSj)
## 2. ููุทุฉ ุงูุญูุฑุฉ ุจุชุงุน ุฅุฐุงูุฑ C++ ููุง ุจุงูุซูู ๐
   - ุงูููุฑูุถ ูุชุนุฑู ูู ุงูุณูุณูุชูู ุงููู ููู ุฏูู ููู ุจูุชุนูู ุจู C++ ูู ุงูุจุฏุงูุฉ ุนุดุงู ุงุฎุชุตุฑ ุงูุจูุณุช ุจุณุ ุงุญูุง ุจูุชุนูู ุจู C++ ุนุดุงู ุชุนุงูููุง ูุน ุงูู memory ูุงูุช ุชูุชุจ ูู ุญุงุฌุฉ ุจุฅูุฏู ูุชููู ุดุบุงูุฉ ุฅุฒุงู.
   - ูู ูุฌูุฉ ูุธุฑู ุชุณูุน ุฃุจู ูุฏููุฏ ุฃู ุนุงุฏู ูุณูู ูุถุฑูุฑู ุชุณูุน ููุฑุณ ุฏ ูุตุทูู ุณุนุฏ ุนุดุงู ููููุฏู ุฌุฏุงู ูู ุงูู problem solving (ููุฌูููุง ุชุญุช)
     1. ููุฑุณ ุจุดูููุฏุณ ูุญูุฏ ุฃุจููุฏููุฏ ุจุฃุณููุจ ุดุฑุญ ุจุณูุท: [ุฑุงุจุท ุงูุจูุงู ููุณุช](https://www.youtube.com/playlist?list=PL3X--QIIK-OFIRbOHbOXbcfSAvw198lUy)
     2. ููุฑุณ ุฏ ูุตุทูู ุณุนุฏ ูุฑุจูุง ูุนูููู ุจุณ ุฌุงูุฏ ุฃูู ุญุฑููุงู: [ุฑุงุจุท ุงูุจูุงู ููุณุช](https://www.youtube.com/playlist?list=PLZNz7wrFA85CoVS1vy4dznhSsKe9eGQeL)
     3. ููุฑุณ ุนุงุฏู ูุณูู: [ุฑุงุจุท ุงูุจูุงู ููุณุช](https://www.youtube.com/playlist?list=PLCInYL3l2AajFAiw4s1U4QbGszcQ-rAb3)

## 3. ุงูุจุฑูุจูู ุณูููููุฌ
   - ูู ุงููุทููุจ ููู ุชุณูุน ุงูุจูุงู ููุณุช ุฏู ูุชููู ูุนูู ุฅูู problem solving ูุฅูู ุงูู online judges ุงููู ูุชุญู ุนูููุง.
   - ุฏุง ุจูุง ุดูุช ุฃุณููุท ุงููู ูุชุจุฏุฃ ุชุญู ูููุ ูุชูุฒู ุชุญุช ุชูุงูู week1 ุชุจูู ุชุจุต ุนูู ุงููุตุงุฏุฑ ูุชุจูู ุชุญู ูู problem ุงููู ุชุญุช ุงููุตุงุฏุฑ: [ุฑุงุจุท ุงูุดูุช](https://docs.google.com/spreadsheets/d/1EbbsotAwb0zuuwxyzs8l2qh8twqw-sNcNbAjCK1kXaE/edit?gid=1883813926#gid=1883813926)
   - ุงูุจุฑูุจูู ุณูููููุฌ ูู ููุงุฑุฉ ูุงูููุงุฑุฉ ุนุดุงู ูููููุง ูุญุชุงุฌุฉ ููุชุ ูุฏุง ูุด ูุนูุงู ุฅููุง ููููู ุชุนูู ูุญุฏ ูุง ูุฎูุตูุง ุนุดุงู ูู ูุด ูุชุฎูุต. ู ุฃูุง ูู ูุฌูุฉ ูุธุฑู ุฃูู ูุง ุชุฎูุต ุดูุช 5 ุชุจุฏุฃ ุชุฐุงูุฑ ุงูุฎุทูุฉ ุงูุฌุงูุฉ.

## 4. OOP
   - ูููู ูุตูุช ูููุฑุญูุฉ ุฏู ู ูุงุฒู ุชููู ุจุชุนุฑู ุชุณูุฑุด ุนูู ุฃู ุญุงุฌุฉ ูููุฉ ูุนุงู. ู ุฃูุง ุนุงูุฒู ุชุจุญุซ ุฅุฒุงู ุชุนูู ูุดุฑูุน C++ ุจุฏูู OOP ูุชุญุงูู ุชุนููู ุจุฅูุฏู ูุจุนุฏูู ุชุฑูุญ ุชุชุนูู OOP ูุจุนุฏ ูุง ุชุฎูุตูุง ุชุญุงูู ุชุนูู ุงููุดุฑูุน ุฏุง ุชุงูู ุจุงูู OOP ูููุง ูุชุนุฑู ุฃูููุฉ ุงูู OOP ูููู ุจูุชุนูููุง.
   - ุฏู ูุตุงุฏุฑ ุฐุงูุฑ ูู ุงููุตุฏุฑ ุงููู ุชุญุจู:
     1. ุงูุฏุณููู: [ุฑุงุจุท ุงูุจูุงู ููุณุช](https://www.youtube.com/playlist?list=PL1DUmTEdeA6KLEvIO0NyrkT91BVle8BOU)
     2. ุนุงุฏู ูุณูู: [ุฑุงุจุท ุงูุจูุงู ููุณุช](https://www.youtube.com/playlist?list=PLCInYL3l2Aaiq1oLvi9TlWtArJyAuCVow)
     3. ูุตุทูู ุณุนุฏ: [ุฑุงุจุท ุงูุจูุงู ููุณุช](https://www.youtube.com/playlist?list=PLPt2dINI2MIbMba7tpx3qvmgOsDlpITwG)

   - ูุชูุณุงุด ุฅูู ูุณู ุจุชุญู ุจุฑูุจูู ุณูููููุฌ.

## 5. ููุงูู ุงูุจูุงูุงุช
   - ููุจุฏุฃ ูุชุนูู ุงูู data structuresุ ููู ุจุงุฎุชุตุงุฑ ูุชุชุนูู ุฅุฒุงู ุชุฎุฒู ุงูุจูุงูุงุช ูู ุงูุฐุงูุฑุฉ (ุจุนุฏ ูุง ุชุชุนูููุง ุงุฑุฌุน ุจุต ุนูู ูุดุฑูุน ุงูู OOP ูุญุงูู ุชูุธู ุงููู ุชุนููุชู ููุงู).
   - ุงููุตุงุฏุฑ:
     1. Linear Data Structures: [ุฑุงุจุท ุงูุจูุงู ููุณุช](https://www.youtube.com/playlist?list=PLsGJzJ8SQXTcsXRVviurGei0lf_t_I4D8)
     2. Non-Linear Data Structures: ุฏู ุจูุงู ููุณุช ู ุนุงุฏู ูุณูู (DS ูููุง): [ุฑุงุจุท ุงูุจูุงู ููุณุช](https://www.youtube.com/playlist?list=PLCInYL3l2AajqOUW_2SwjWeMwf4vL4RSp)
     3. ููุฑุณ ุฏุง ูููุณ ุจุฑุถู: [ุฑุงุจุท ุงูููุฑุณ](https://www.youtube.com/watch?v=cGgzFPRLl4o&list=PLoK2Lr1miEm-5zCzKE8siQezj9rvQlnca)
   - ููุฃูุงูุฉ ุฃูุง ููุช ูุฐุงูุฑ ูู ููุฑุณ ูุฏููุน ุจุชุงุน ุฏ ูุตุทูู ุณุนุฏ ู ูู ุนุงูุฒู ููููู ุฃูููู ูุณูุจูู ุงูููููุงุช ุชุญุช ุนุดุงู ุชุชูุงุตู ูุนุงูุง ุ + ูู ููุฑุณ ูููุณ ุจุฑุถู ูุจุดูููุฏุณ ูุชููู ูููู ุชุจุญุซ ุนูู ูุฃูู ูุฏููุน ุจุฑุถู.

## 6. ุงูุฎูุงุฑุฒููุงุช
   - ุงูุจุนุจุน (Algorithms): ุงุญูุง ูู ุงููุงุฑูุฑ ุฏุง ูุนุธู ุชุนุงูููุง ูุน ุงูุฏุงุชุง ูุง ุฅูุง ุจูุญุทูุง ูู ุงูุฏุงุชุงุจูุฒ ูุง ุฅูุง ุจูุฌูุจูุง ูู ุงูุฏุงุชุงุจูุฒ ููุฎุฒููุง ูู ุงูุฐุงูุฑุฉ ูุฏุง ุงููู ุงุชุนูููุงู ูู DSุ ุงูุฎุทูุฉ ุฏู ุจูุง ูููุฉ ูููุ
     - ุชุฎูู ุฅูู ูุนุงู DS ูุนูู ูุฎุฒู ููู ุฃุฑูุงู ูุนุงูุฒ ุชุฏูุฑ ุนูู ุฑูู:
       - ุงูุญู ุงูุฃูู: ุชูู ุนูู ุงูุฃุฑูุงู ุฏู ูููุง ุชูุงูู ุงูุฑูู ุชููู ููููุงู (ูุชุงุฎุฏ n ุฎุทูุฉ).
       - ุงูุญู ุงูุชุงูู: ุฃูุช ุชุฑุชุจ ุงูุฃุฑูุงู ุฏู ูุชุทุจู ุนูููุง Binary Search (ูุชุงุฎุฏ log2(n) ุฎุทูุฉ).
     - ุงูุญููู ุดุบุงููู ูููู ุงููู ุจุณ ุงูุชุงูู ุฃุณุฑุน ูู ุงูุฃูู ูุฏุง ุนุดุงู ุฃูุช ุงุณุชุฎุฏูุช ุฎูุงุฑุฒููุฉ ูู ุชุฑุชูุจ ุงูุนูุงุตุฑุ ูููุงู ุฎูุงุฑุฒููุฉ ูู ุงูุจุญุซ.
   - ุฃูุช ุจูุง ูู ุงููุฑุญูุฉ ุฏู ูุชุชุนูู ุฎูุงุฑุฒููุงุช ูุฎุชููุฉ ุนุดุงู ุชุญุณู ูู ุฃุฏุงุก ุงูุจุฑูุงูุฌ ุจุชุงุนู ูุงูุช ุจุชุจููู.
   - ุงููุตุงุฏุฑ:
     - ููุฑุณ ุนุงุฏู ูุณูู ููุณ ุจูุงู ููุณุช ุงูุฏุงุชุงุณุชุฑูุดุฑุฒ ุจุณ ูู ููุฏูู 24: [ุฑุงุจุท ุงูููุฏูู](https://www.youtube.com/watch?v=EnodMqJuQEo&list=PLCInYL3l2AajqOUW_2SwjWeMwf4vL4RSp&index=25&pp=iAQB) ==> ุฎุฏ ุจุงูู ุงูุฎูุงุฑุฒููุงุช ููุง ูุด ูุงููู ู ุดูู ุจูุง ููุฑุณ ุจุดูููุฏุณ ุนุจุฏุงูุจุงุฑู ุญูู ุฌุฏุง 
     - ุนู ุงููุงุณ ุนุจุฏ ุงูุจุงุฑู (ุฅูุฌููุฒู) ููุฑุณ ุฌุงูุฏ ุฌุฏุงู: [ุฑุงุจุท ุงูููุฏูู](https://www.youtube.com/playlist?list=PLDN4rrl48XKpZkf03iYFl-O29szjTrs_O)
     - ูู ุจุฑุถู ููุฑุณ ูุฏููุน ู ุฏ ูุตุทูู ุณุนุฏ.

## 7. ููุงุนุฏ ุงูุจูุงูุงุช
   - ุจุจุณุงุทุฉ ุฏุง ุงูููุงู ุงููู ุจูุฎุฒู ููู ุงูุฏุงุชุง ุจุชุงุนุช ุงูุฃุจูููุดู.
   - ุทุจ ุฅุฒุงู ูุฅุญูุง ุงุชุนูููุง Data Structures ุนุดุงู ูุฎุฒู ุงูุจูุงูุงุชุ
     - ุงูู Data Structures ุจูุฎุฒู ุงูุจูุงูุงุช ูู ุงูุฐุงูุฑุฉ (ูุคูุชุฉ ุทูู ูุง ุงูุจุฑูุงูุฌ ุดุบุงูุ ูู ุงุชููู ูุชุทูุฑ) ู ุงุญูุง ุนุงูุฒูู ูุญูุธูุง ุจุดูู ุฏุงุฆู ูุนูู ุฅููุ ูุชุนูู ููุงุนุฏ ุงูุจูุงูุงุช ูุง ุญุจูุจ ููุจู.
   - ุงููุตุงุฏุฑ:
     1. ุงุนุฑู ูุนูู ุฅูู ููุงุนุฏ ุงูุจูุงูุงุช ุงูุฃูู: [ุฑุงุจุท ุงูููุฏูู](https://www.youtube.com/watch?v=GBeWKa1Lc6I&t=419s)
     2. ุงูุฌุฒุก ุงููุธุฑู - ุงูุฏุณููู: [ุฑุงุจุท ุงูุจูุงู ููุณุช](https://www.youtube.com/playlist?list=PL37D52B7714788190)
     3. ุงูุนููู ูุญุชูู ITI: [ุฑุงุจุท ุงูุจูุงู ููุณุช](https://www.youtube.com/playlist?list=PLoRh0POuk1Rw-BZU-DPI6cA_c5W9_2uF_)
     4. ููุงู ููุฑุณ ุจุดูููุฏุณ ุนุตุงู ุนุจุฏุงููุจู: [ุฑุงุจุท ุงูุจูุงู ููุณุช](https://www.youtube.com/playlist?list=PL4n1Qos4Tb6RP_OovpgjoHLkCVaYFy-aj)

## 8. ุฃูุธูุฉ ุงูุชุดุบูู
   - ูููุ ุจุจุณุงุทุฉ ุฃูุช ูู ุงูุฃูู ููู ุงูุขุฎุฑ ุจุชุจุฑูุฌ ุนูู Operating System ูุงูู Application ุจุชุงุนู ุงููุงุณ ูุชุณุชุฎุฏูู ูู Operating Systems ูุฎุชููุฉ ู ุจุจุณุงุทุฉ ุฃูุช ููููุฏุณ ุจุฑูุฌูุงุช ูุงุฒู ุชุนุฑู ูุนูู ุฅูู Operating System.
   - ุฏุง ููุฑุณ ุนุฑุจู: [ุฑุงุจุท ุงูุจูุงู ููุณุช](https://www.youtube.com/playlist?list=PLTr1xN4uMK5seRz6IO7Am9Zp2UKdnzO_n)
   - ุฏุง ููุฑุณ ุฅูุฌููุฒู: [ุฑุงุจุท ุงูุจูุงู ููุณุช](https://www.youtube.com/watch?v=F18RiREDkwE&list=PLBlnK6fEyqRiVhbXDGLXDk_OQAeuVcp2O&index=4)

## 9. ุงูุดุจูุงุช
   - ุฃูุช ุจุชุดูู ุงูุจูุณุช ุฏุง ุนูู ููุณุจูู ูู ููุงู ุบูุฑ ููุงูู ูุนูู ุดุจูุฉ ุบูุฑ ุดุจูุชูุ ู ุฃูุช ูุงุฒู ุชุนุฑู ุฅุฒุงู ุงูุฅูุชุฑูุช ุฏุง ุดุบุงู ูุฅุฒุงู ุจููุฏุฑ ูุชูุงุตู ูุน ุจุนุถ.
   - ุงูููุฑุณ ุฏุง ูููุณ ูููุฏูุฉ ููุดุจูุงุช: [ุฑุงุจุท ุงูููุฏูู](https://www.youtube.com/playlist?list=PL8s4OGp0649_e_Wbz5MlBgW5rBW-9hD0c)

## 10. ููุฏุณุฉ ุงูุจุฑูุฌูุงุช
   - ุนุงูุฒู ุชุนุฑู ูุนูู ุฅูู Software Engineering ูู ุงููุฑุญูุฉ ุฏู ุจุณ ูุฃุนูู ููุช ูุฏุง ุฅูู ูุชุฑุฌุน ููุง ูุฏุงู ุดููุฉ ุฃูุง ุชูุฑุจ ุชุฏุฎู ุณูู ุงูุนูู.

-- ูุฏุง ุฃูุง ุฎูุตุช ุงูุฑูุฏูุงุจ. ุฃุชููู ุฃูู ุชููู ูููุช ุงูุฏููุง ูุงุดูุฉ ุฅุฒุงู ูููู ููููุนุด ูุณูุจ ูู ุฏุง ููุฑูุญ ูุชุนูู ุดููุฉ Frontend ููุง ุฃู ุญุงุฌุฉ ุชุงููุฉ ูู ุงูุจุฏุงูุฉุ ูุจุณ ูุฏุง ูุชูุณูููุด ูู ุฏุนูุงุชูู ูุฃู ุญุงุฌุฉ ูุญุชุงุฌูููุง ุฃูุง ููุฌูุฏ ๐ค
